

                                Obećajemo pomoć u pronalasku onoga što voliš
                                raditi i da ćemo te poticati na izvrsnost -
                                kvalitetom programa i procesa, strastvenim
                                predavačima, globalno aplikabilnim znanjem te
                                poticanjem kvalitete života.


                                Postoje vrijednosti u koje vjerujemo od prvog
                                dana, koje dijele naši predavači, ali i naši
                                polaznici, bez obzira imaju li oni 7 ili 77
                                godina. Pomno smo odabrali atribute koji su
                                odraz tih naših vrijednosti i koji su ključni u
                                kreiranju jasne i jedinstvene slike o našem
                                brandu.
    
    
                            Svi naši nastavni programi i procesi baziraju se na
                            globalnim standardima i najrelevantnijim znanjima
                            potrebnim za uspjeh na tržištu rada. Spajamo snažnu
                            teorijsku podlogu s praktičnim znanjima kako bismo
                            pomogli našim polaznicima da pronađu ono što vole
                            raditi. Koliko smo uspješni u tome najbolje pokazuje
                            činjenica da 100% naših studenata pronalazi posao
                            unutar 6 mjeseci od diplome, dok čak 85% polaznika
                            programa cjeloživotnog obrazovanja promijeni posao
                            ili napreduje u roku 3 mjeseca nakon završetka
                            programa.
  
  
                            Obrazovanje za nas podrazumijeva akademsku, ali i
                            društvenu komponentu čovjeka. Snažno vjerujemo da je
                            čovjek spreman na napredak tek kada pronađe
                            ravnotežu u životu. Stoga kreiramo okruženje koje će
                            u jednakoj mjeri poticati kvalitetu obrazovanja i
                            ispunjen i kvalitetan život. Ulaganje u obrazovanje
                            uvijek znači ulaganje u sebe. Vjerujemo da upravo
                            upisom studija ili programa obrazovanja postižemo
                            balans između svakodnevnih obveza i kvalitetnog
                            vremena koje odvajamo za sebe.


                            Izvrsnost je ključna emocionalna diferencijacija
                            našeg branda – pomažemo našim polaznicima i
                            studentima da pronađu ono što vole raditi i postanu
                            izvrsni u tome. Našu izvrsnost dokazuju brojna
                            priznanja i certifikati za kvalitetu naših nastavnih
                            programa i procesa, ali i vrhunski strastveni
                            predavači koji prenose tu iskru na sve studente i
                            polaznike koji dođu u Algebru. Na putu do pronalaska
                            onog što volimo postoji onaj trenutak kad shvatimo
                            da mi to možemo i mi to želimo raditi, mi taj moment
                            nazivamo iskra, zato želimo da svi koji su dio
                            Algebre postanu izvrsni u onom što vole raditi
                            odnosno da zaiskre u Algebri.


                                Zajedno gradimo povijest Algebre. Počeli smo
                                prije gotovo dvadeset godina i s tobom
                                nastavljamo put prema novim uspjesima.


                                Otvorili smo Algebra LAB, jedinstveni
                                inovacijski centar koji pomaže tvrtkama, javnim
                                službama i start-up projektima razviti
                                inovativna poslovna rješenja koja će potaknuti
                                konkurentnost gospodarstva. Investicijom od čak
                                tri milijuna kuna, jedini u Hrvatskoj smo
                                objedinili tri ključna elementa – odjel
                                primijenjenog istraživanja i razvoja u
                                digitalnom području, start-up inkubator s
                                coworking prostorom te inovativnu edukacijsku
                                platformu namijenjenu širenju najnaprednijih
                                tehnoloških i poslovnih znanja. Algebra LAB novo
                                je mjesto je za inovacije, kreacije, ideje i
                                snove o budućnosti.


                            Osnovan Algebra d.o.o. – poduzeće za obrazovanje
                            odraslih


                            Algebra d.o.o. osnovana je u travnju 1998. godine
                            kao poduzeće za obrazovanje odraslih. U lipnju 1998.
                            bilježi prve polaznike seminara primjene računala i
                            računalnih aplikacija. U rujnu 1998. bilježi prvi
                            znatniji porast broja korisnika usluga, da bi se
                            kroz višeznamenkasti rast u godinama 1999. i 2000.
                            etablirala na tržištu edukacije odraslih, na
                            području korisničke primjene informacijskih
                            tehnologija (IT).


                           
                            Microsoft Authorized Training Center (ATC)

                            Nakon dosta napora i truda uvjerili smo 2000 godine
                            lokalni ured Microsoft Hrvatska da zadovoljavamo
                            postavljene uvjete kako bismo mogli postati
                            autorizirani obrazovni centar za njihove
                            tehnologije. Ova, prva u nizu, autorizacija
                            distancirala nas je do drugih obrazovnih ponuđača iz
                            tog vremena te nam je osigurala dostup službenim
                            nastavnim materijalima i povoljnije uvjete
                            licenciranja softvera. Ovaj smo status naknadno
                            značajno unaprijedili kako bismo dosegli „Gold“
                            epitet.
 - Adobe,
                            Macromedia i Autodesk traning ceneter
                
                
                            Potaknuti uspjehom dobivanja Microsoft akreditacije,
                            u 2001 godini smo svu snagu uložili upravo na
                            zadovoljavanje uvjeta za uspostavu službenog trening
                            centra i za druge proizvođače te smo iste godine
                            postali: Macromedia Authorized Training Center Adobe
                            Authorized Training Provider Autodesk Authorized
                            Training Center i IBM Business Partner.
          
                          
                            Osnovano Učilište Algebra
       
                            Početkom 2002. godine Algebra d.o.o. osniva Učilište
                            Algebra, a iste godine seli se u znatno veći i
                            kvalitetniji prostor u Maksimirsku 58a, Zagreb gdje
                            se polazincima na raspolaganje stavlja ukupno 6
                            učionica i oko 800 m2 uređenog obrazovnog prostora.
                            Prema procjenama Microsoft Hrvatska udio Algebre na
                            hrvatskom tržištu edukacijskih usluga za Microsoft
                            alate narastao je u toj godini na 30%–35%.
    
    
                           
                            Učilište Algebra postalo vodeći ponuđač obrazovanja
                            u IT-u
        
                            Uvođenjem niza novih programa obrazovanja odraslih u
                            akreditiranih kod Ministarstva zaduženog za
                            obrazovanje kroz nekoliko prethodnih godina, Algebra
                            je u 2003 u samo godinu dana sa 5. skočila na 1.
                            mjesto ponuđača informatičke edukacije (mjereno
                            prema ostvarenom prihodu i broju polaznika),
                            ostvarivši rast u jednoj godini poslovanja od 91,8%.
                            Poziciju vodećeg obrazovnog sustava u obrazovanju
                            odraslih držimo još i danas.

                            Visoko
                            učilište Algebra dobiva akreditaciju
         
                            Nakon više od 2 godine intenzivnih priprema, krajem
                            2007. je osnovana Visoka škola za primijenjeno
                            računarstvo koja je dopusnicu Ministarstva znanosti,
                            obrazovanja i sporta dobila u lipnju 2008. godine.
                            Ovaj događaj postavio je nove smjernice razvoja
                            Algebra obrazovne grupe te je na određeni način
                            uspješno zaokružio nastojanja za pokretanjem
                            visokoškolskog obrazovnog program koja su inicirana
                            još u 2002. godini kroz provedbu IBM ACE obrazovnog
                            programa. Provedba nastavnog programa započinje u
                            prostorijama FER-a te u zgradi Algebre u
                            Maksimirskoj ulici.

                           -
                            Izvrsni rezultati u europskim projektima, kvaliteta
                            i dalje u fokusu

                            Dodatno smo proširili svoje kapacitete dodavanjem
                            novih učionica na adresi u Ilici, a uspješno smo
                            prošli i provjeru kvalitete provedbe programa u
                            organizaciji FER-a i do 2016. produžili certifikat
                            „Odobreno od FER-a“. Čitava Algebra grupa je
                            ocijenjena kao vodeći ECDL centar u Hrvatskoj, a
                            istaknuti smo i kao primjer u provedbi EU projekata
                            što je okrunio i posjet povjerenika EU g. Andora.
                            Visoko učilište Algebra od ove godine ima novi
                            logotip i vizualni identitet.

                            Nakon dvije godine intenzivnih priprema te
                            provedenog postupka inicijalne akreditacije, Visoko
                            učilište Algebra dobilo je u siječnju 2015.
                            dopusnice novi preddiplomski i diplomski Studij
                            digitalnog marketinga, prvi u ovom dijelu Europe.
                            Znamo da je još mnogo toga što treba napraviti
                            ispred nas. Znamo da se tek ponekad smijemo okrenuti
                            i pogledati unazad kako bismo se prisjetili lijepih
                            trenutaka koji su obilježili naših skoro 20 godina
                            rada. Hvala Vam što ste u nas vjerovali sve ove
                            godine i pomogli nam da rastemo.


                            Pokrećemo MBA e-leadership studij – doing business
                            in digital economy


                            U svoj sustav pripojili smo jednu od prvih hrvatskih
                            poslovnih škola: International Graduate Business
                            School (IgBS Zagreb) a u svoj program uvodimo i
                            diplomski MBA studij eLeadershipa (eVođenja) na
                            engleskom jeziku. Ovaj studij u većem dijelu izvode
                            nastavnici s University of Indiana, Kelley School of
                            Business, jedne od pet vodećih američkih poslovnih
                            škola prema uglednom poslovnom časopisu Bloomberg,
                            dok su pojedine specifične teme rezervirane za
                            hrvatske i europske profesore.



                                Algebra grupa je vodeći hrvatski i regionalni
                                privatni obrazovni sustav prisutan u 30 gradova
                                diljem Republike Hrvatske, s više od 120 stalno
                                zaposlenih i više od 400 vanjskih suradnika.


                                Kroz proteklih gotovo 20 godina rada, Algebra je
                                postala najznačajniji regionalni edukacijski
                                partner tvrtki Microsoft, Cisco, Adobe,
                                Autodesk, ECDL, VMware, EC-Council i drugih. U
                                obrazovanju odraslih školujemo oko 18.000
                                polaznika seminara i programa obrazovanja
                                godišnje, dok u visokom obrazovanju upisujemo
                                svake godine više od 300 novih studenata.
                                Kvalitetu poslovanja Algebre prepoznali su kako
                                naši klijenti tako i svi značajniji proizvođači
                                softvera, a dokazuje ga i implementirani ISO
                                9001:2000 certifikat koji smo uveli još 2004.
                                godine.

                            EC-Council Accredited Training Center - kreditirani
                            trening centar

                            Cisco Networking Academy, Cisco akademija mrežnih
                            tehnologija

                        VUE Ispitni centar za testiranje kandidata

                            Autodesk trening centar za AutoCAD, Inventor i 3D
                            Studio alate

                            Adobe autorizirani trening partner za grafičke i web
                            aplikacije

                            Microsoft Gold Certified Partner for Learning
                            Solutions

                            Red Hat Akademija – podržava nastavu i
                            certifikacijske ispite

                            Oracle Approved Education Center – provedba službene
                            Oracle edukacije

                                    Algebra se nalazi u okviru kampusa Hrvatskog
                                    katoličkog sveučilišta (HKS) u Zagrebu, na
                                    adresi Ilica 242. Ulaz u kampus smješten je
                                    u Domobranskoj ulici. Unutar kampusa,
                                    Algebra djeluje na dvije lokacije: u
                                    novoobnovljenoj zgradi s početka 20.
                                    stoljeća koja se prostire na više od 3500
                                    četvornih metara, te na 2. katu suvremene
                                    nove poslovne zgrade koja se nalazi u
                                    neposrednoj blizini.

                                    Algebra je smještena u zapadnom dijelu grada
                                    Zagreba, na sto metara udaljenosti od
                                    tramvajske stanice Sv. Duh i na15-ak km
                                    udaljenosti od zagrebačke zračne luke.

                                    Od glavnog trga, Trga bana Jelačića,
                                    udaljena je 6 tramvajskih stanica vožnje,
                                    linijama 6 i 11 u smjeru Črnomerca. Od
                                    Glavnog željezničkog kolodvora udaljena je 8
                                    stanica vožnje tramvajskom linijom 6,
                                    također u smjeru Črnomerca.

                                    O informacije o dolasku automobilom iz
                                    smjera Slavonska avenija dostupne su ovdje,
                                    iz smjera Zagrebačke avenije ovdje, a iz
                                    smjera Jadranske avenije
   
                                    Unutar kampusa posjetiteljima je na
                                    raspolaganju otvoreni parking koji se
                                    naplaćuje 4 kune po satu, dok se izvan
                                    kampusa nalazi III. parkirna zona
                                    Zagrebparkinga.

