NOVOSTI 1
                        Nakon godinu dana priprema za natjecanje WorldSkills
                        Kazan 2019 na kojem je sudjelovalo 1300 natjecatelja iz
                        cijelog svijeta, trud se itekako isplatio. Josip,
                        student 3. godine preddiplomskog studija sistemskog
                        inženjerstva osvojio je 12. mjesto u vještini IT
                        Networks and System Administration te osvojio medalju
                        izvrsnosti! Čestitke Josipu ali i njegovim/našim
                        mentorima koji su ga pripremali za ovo natjecanje –
                        voditelju studija sistemskog inženjerstva Silviju
                        Papiću, voditelju katedre za operacijske sustave –
                        Vedranu Dakiću i asistentu na studiju sistemskog
                        inženjerstva – Jasminu Redžepagiću. Čestitke i našem
                        studentu 3.godine preddiplomskog studija programskog
                        inženjerstva Josipu Horvatu i mentoru voditelju katedre
                        za programsko inženjerstvo - Goranu Đambiću na osvojenom
                        16.mjestu u vještini IT Software Solutions for Business.


NOVOSTI 2


                        Nakon velikog broja prijava koje smo primili, detaljnom
                        analizom i provjerom utvrdili smo dobitnike ovogodišnjeg
                        stipendijskog natječaja za maturante! Stipendiju u
                        vrijednosti od 10.000,00 kuna na potrošačkoj kartici
                        dobivaju: Heidi Sokolovski iz Zagreba - za najbolji
                        rezultat iz Matematike na A razini osvojila je
                        stipendiju u iznosu od 10.000,00 kn. Tereza Žugaj iz
                        Zagreba - za najbolji rezultat iz Matematike na B razini
                        osvojila je stipendiju u iznosu od 10.000,00 kn. Dalija
                        Romac iz Sinja - za najbolji rezultat iz Hrvatskog
                        jezika na A razini te dodatna 204 boda za rezultat iz
                        Matematike A i Engleskog jezika A osvojila je stipendiju
                        u iznosu od 10.000,00 kn. Ella Milinović iz Zagreba - za
                        najbolji rezultat iz Hrvatskog jezika na B razini
                        osvojila je stipendiju u iznosu od 10.000,00 kn. Borna
                        Skračić iz Zadra – za najbolji rezultat iz Engleskog
                        jezika na A razini osvojio je stipendiju u iznosu od
                        10.000,00 kn. Lukas Božić iz Umaga - za najbolji
                        rezultat iz Engleskog jezika na B razini osvojio je
                        stipendiju u iznosu od 10.000,00 kn.


NOVOSTI 3

                        Algebra Junior organizira edukativne i zabavne ljetne
                        praznike za sve osnovnoškolce! I ove smo godine
                        pripremili digitalne radionice za djecu čiji je fokus
                        rješavanja raznih problema korištenjem tehnologije,
                        multimedije, digitalnog dizajna i komunikacija te
                        stvaranju sadržaja u svim multimedijskim i softverskim
                        oblicima. Radionice se održavaju u sklopu Digitalnog
                        ljetnog kampa u Crikvenici i Digitalne ljetne škole u
                        Zagrebu kako bismo se družili, zabavljali i učili i na
                        moru i na kontinentu! Na digitalnom kampu i u školi
                        provodit će se dva različita programa koji su
                        namijenjena djeci od 1. do 8. razreda. Ovisno o
                        odabranom terminu, polaznici će prolaziti kroz 1. ili 2.
                        program, a u slučaju pohađanja dvotjednih programa –
                        oba. U prvom programu nađe nindže uče biti glazbeni
                        menadžeri dok su u drugom novinari i kreatori
                        informacija masovnih medija. Provjerite termine, cijene
                        i lokacije škole i kampa na sljedećem linku.